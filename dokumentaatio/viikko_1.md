Viikko 1.
---------
*Työmäärä tällä viikolla ~8 tuntia.*

Ensimmäisen viikon alkuun on mahtunut pääasiassa projektin setuppailua, lähdemateriaalin lueskelua. Sormet syyhysivät jo kirjoittamaan koodia, joten suunittelutyön ohella tykittelin visualisointia varten tarvittavaa enemmän ja vähemmän triviaalia setuppauskoodia kasaan jotta näytönohjain osaisi myöhemmin pienemmällä vaivalla tulkita verteksejä kuviksi. Tämä setuppaus on nyt pääosin done'd, joskin päätin olla testaamatta renderöintikoodia, joten test suiten setuppaaminen jäänee vielä ensi viikolle.

Kohinafunktioihin, k-ulotteisiin puihin ja octree liittyen löytyi internetin syöreveistä yllättävänkin paljon ja kattavasti erilaista materiaalia. Olen luottavainen että saan näiden pohjalta jonkinlaisen toteutuksen kustakin aikaiseksi. Polun spatiaalisen varastoinnin suhteen olen vielä kahden vaiheilla päädynkö k-d puuhun vai octreehen, mutta tämä vaatii todennäköisesti algon suoritusajan mittaamista myöhemmässä vaiheessa jotta tiedän varmasti kumpi on parempi.

*Työn laajuudesta en voi kuin toivoa että olen ahtanut mukaan riittävästi asiaa ja sopivasti asian vierestä.* 

Visualisoinnin voimin on ensi viikolla paljon helpompi lähteä iteroimaan polun generointia. Tarkoituksena olisi ensi viikon aikana saada polun generoinnista ensimmäinen "toimiva" iteraatio valmiiksi, jotta pääsen mahdollisimman pian "tiheysfunktion" pariin, johon liittyy suurin osa tämän työn algoritmisesta osuudesta kohinafunktioiden muodossa. Toisaalta myös isosurfacen generointi on olennaista tiheysfunktion toteutuksen kanssa, joten voi olla että tyydyn toistaiseksi visualisoimaan kohinafunktioita vain tekstuureina.
